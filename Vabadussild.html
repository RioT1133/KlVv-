<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Vabadussild</h1>
    Vabadussild
Vabadussild ühendab Laia tänavat Vene tänavaga.
Vabadussilla kogupikkus on 90 meetrit. Sõidutee ja rattateede laius on kokku 13,35 m, neile lisanduvate kõnniteedega on silla üldlaiuseks 18,75 meetrit. Mõlemale poole Emajõge ehitati sillaalused kaldapealsed läbipääsud laiusega 4 meetrit. Silla konstruktsiooniks on kaldasammastele toetuv eelpingestatud raudbetoonist sillaplaat, mis on ühendatud nelja vandi abil silda kandva kaarega. Vandid on valmistatud sünteetilise kihiga kaitstud terastrossidest, mille läbimõõt on 25 cm. 
Silla ehitamiseks kuulutati välja riigihange. Hankekonkursi võitis Läti firma SIA Tilts. Sild pidi valmima 2008. aasta 20. detsembril. Tegelik avamistseremoonia toimus 29. juulil 2009. Silla maksumuseks kujunes 161 miljonit krooni.
Enne Vabadussilda kulges Laia tänava ja Vene tänava vahel üle Emajõe jalakäijate Raudsild.

    <a href="https://live.staticflickr.com/65535/51242482361_c160c74214_b.jpg"></a>
</body>
</html>